###############################################################################
Prosjektnavn: Devilry
###############################################################################


|Devilry| er et innleveringsystem for oppgaver. Det er et system vi i
første omgang tenker at alle kurs ved IFI skal kunne ta i bruk. *Vi* 
er en gruppe av engasjerte studenter som både har vært gruppelærere og 
sitter i fagutvalget. Dette er ikke et prosjekt i regi av FUI, men 
prosjektet oppstod på grunnlag av tilbakemeldinger fra studenter og 
erfaringen vi selv har som gruppelærere og studenter. Foreløpig består 
utviklingsgruppen av:

    - Tor Ivar Johansen
    - Espen Angell Kristiansen
    - Simen Sægrov
    - Bendik Rønning Opstad
    - Kristian Haga Karstensen

Flere andre studenter ved IFI har vist interesse for å hjelpe med 
mindre oppgaver som testing, oversetting og lignende.


Hvorfor?
==============================================================================
Ved Ifi brukes i dag flere ulike innleveringssystemer:

- INF1060 og INF3190 har et system for innlevering av obliger og hjemmeeksamener.
- INF1000 og INF1010 har Joly.
- INF1100 og INF3330 har et system for innlevering av ukeoppgaver.
- Ellers brukes e-post direkte til gruppelærer.

Vi som sitter i denne prosjektgruppa har erfaring som gruppelærere fra 
INF1000, INF1010, INF1060, INF3190 og INF1050 og vi føler at systemene 
ofte fører til merarbeid. Vi ønsker et system som sparer tid for både 
for elever, gruppelærere og fagadministrasjonen. Systemet må derfor ha 
følgende egenskaper:

    Driftsikkert
        og utviklet i samråd med drift. Alle deler av systemet testes 
        (mer om dette lenger ned), systemet samler driftstatistikk 
        slik at man kan oppdage problemer før de oppstår og vi baserer 
        oss på industristandarder slik at driftsikkerheten til 
        komponentene er høy.
    Intuitivt
        for alle brukere. Dette inkluderer studenter, gruppelærere, 
        administrasjon og drift.
    Internasjonalisert
        Mange studenter forstår ikke norsk. Alle feilmeldinger, 
        menyvalg og tilbakemeldinger fra systemet skal være oversatt 
        til flere språk ved hjelp av oversettelsesfiler som ikke 
        krever programmeringsforståelse. Rettere skal kunne se hvilket 
        språk studenten foretrekker slik at tilbakemelding kan 
        tilpasses.

Det viktigste er at |Devilry| skal dekke behov kurs ved Ifi har, men det skal være
et innleveringsystem for all elektronisk innlevering, og ikke 
begrenset til kurs, institutt, fakultet eller utdanningsinstitusjon.



Systemets design
===============================================================================
Kjerneområdet for systemet er innlevering av oppgaver. Systemet skal 
være utvidbart ved hjelp av et plugin-system, og på denne måten kunne 
tilpasses spesifikke behov. Eksempler på plugin-moduler er 
web-frontend, brukerautentisering, feilsjekking (kompileringstest), 
databaselagring, e-post-sending og eksportering av data.
Målet er at systemet skal være så enkelt å utvide at de som har 
spesielle behov, enkelt kan ordne dette selv.

Eksempel på en enkel plugin kan være sjekk av filformat, mens en mer avansert
kan være juksesjekk. Juksesjekk kan være en plugin som kjøres enten manuelt,
eller automatisk innen et visst tidsrom. Det kan være sjekk av
*java kildekode* eller sjekk av tekst i essayer. 


Kjerne
------
Kjernen skal være en plugin-driver som stabiliseres mot et punkt hvor 
den ikke trenger flere endringer med tanke på funksjonalitet. API mot 
kjernen skal være fryst, slik at ulike versjoner av kjernen kan kjøre 
ulike versjoner av samme plugin.


Plugins
-------
All funksjonalitet vil ligge i plugins. Det inkluderer database, og
web-interface. I første omgang vil database-plugin og web-interface-plugin
utvikles.



Utvikling
===============================================================================

- Testdreven utvikling ved hjelp av industristandarden JUnit.
- Utviklingen skal gjøres etter `Continous intergration`_ metoden
- «Community»-dreven utvikling via prosjektside på 
  http://launchpad.net/devilry. Launchpad gir oss bla.:

    - Web-interface for oversettelser.
    - Mailinglister (med arkiv).
    - Versjonskontroll.
    - Bugtracking

Åpent
----- 
- skal være et «open source»-prosjekt, med en egnet lisens.
  skal være en åpen kjerne, med mulighet for lukkede utvidelser 
  (plugins).
- alle kan bidra og alle prosesser er åpne; planlegging,
  implementering, etc. 


Ifi-inspirert
-------------
Vi legger opp til praktisk anvendelse av det som læres bort på Ifi.  
Dette gjør det mulig for Ifi-studenter å delta i prosjektet, og ta 
delansvar i vedlikehold og utvikling. Systemet vil derfor skrives i 
Java.




Målsettinger
===============================================================================
Vi satser på å utvikle en veldig enkel prototype som kan testes på 
minst en innlevering av oppgaver i INF1010, eventuelt også INF1050, 
allerede våren 09.


Tidligere erfaring
------------------
Ved første øyekast kan det virke som at vi har litt høye ambisjoner i forhold
til tidsrammen, men dette veies opp av to viktige faktorer:

- Flere av oss har erfaring fra andre større prosjeketer og systemer, både
  kommersielt og open source.
- Vi skal benytte oss av ferdige komponenter så langt det lar seg gjøre.


.. |Devilry| replace:: *Devilry*
.. _`Continous intergration`:
        http://en.wikipedia.org/wiki/Continuous_integration
